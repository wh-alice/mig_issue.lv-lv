---
title: "Bieži uzdotie jautājumi par Microsoft Dynamics 365 - Gamification | Microsoft Docs"
ms.custom: ""
ms.date: "2017-04-06"
ms.reviewer: ""
ms.service: "gamification"
ms.suite: ""
ms.tgt_pltfrm: ""
ms.topic: "get-started-article"
applies_to: 
  - "Dynamics 365 (online)"
ms.assetid: 338b81d8-3dc8-4d0a-bfd0-4ac7a3fb71aa
caps.latest.revision: 10
ms.author: "mhart"
manager: "sakudes"
caps.handback.revision: 10
---
# Bieži uzdotie jautājumi par Microsoft Dynamics 365 - Gamification
## Kā tas darbojas?  
 Jūs kā spēlētājs katru nedēļu pelnāt punktus, kad veicat aktivitātes, pamatojoties uz jūsu organizācijas konfigurētajiem izpildes pamatrādītājiem \(Key Performance Indicator — KPI\).  Katras spēles KPI tiek rādīti līderu tabulas apakšā.  Ja piedalāties kādā spēlē, kur tiek izmantotas fantāzijas komandas — spēlē, kur jūs komplektējat izdomātu komandu, pamatojoties uz pieejamajiem spēlētajiem —, jūs esat arī komandas vadītājs un varat iekļaut savus kolēģus \(citus spēlētājus\) dalībai jūsu fantāzijas komandā.  Nokomplektējiet savu pirmo komandu pirms spēles sākuma un sekojiet līdzi savas komandas panākumiem.  Katru nedēļu savā dalībnieku sarakstā varat veikt izmaiņas, lai optimizētu savas komandas rezultātu.  
  
 Ja jūsu spēlē netiek izmantotas fantāzijas komandas, tad jūs piedalāties spēlē, kurā tiek izmantotas fiksētas komandas, kur jūs neveicat pats savas komandas komplektēšanu.  
  
 Dažās spēlēs komandas netiek izmantotas vispār. Tas nozīmē, ka jūsu punktu skaits un apbalvojumi ir atkarīgi tikai no jūsu individuālajiem panākumiem.  
  
 Lieliski pavadiet laiku un izpriecājieties, izmantojot [!INCLUDE[pn_gamification](../gamification/includes/pn-gamification-md.md)]. Lai jums veicas\!  
  
## Kas man jādara vispirms?  
 Ja jau esat šeit nonācis, visticamāk, jūs jau esat saņēmis savu uzaicinājuma e\-pasta ziņojumu un esat pierakstījies.  Vai esat augšupielādējis fotoattēlu vai atlasījis avatāru, un vai esat pievienojis informāciju savam profilam? Profila lapa ir tā vieta, kuru apmeklēs citi spēlētāji, lai uzzinātu papildinformāciju par jūsu spēles panākumiem, jūsu progresu un apbalvojumiem.  
  
## Cik bieži tiek atjaunināta līderu tabula un spēlētāju statistikas dati?  
 Atjaunināšana vai nu notiek automātiski, vai to manuāli veic jūsu komisārs vai spēles vadītājs. Automātiskā atjaunināšana bieži vien notiek katru dienu, kad jūsu spēle ir integrēta pakalpojumā [!INCLUDE[pn_CRM_Online](../gamification/includes/pn-crm-online-md.md)].  
  
## Kā var apskatīt spēles balvas?  
 Līderu tabulā klikšķiniet uz dažādajām apbalvojumu cilnēm, lai redzētu dažādās pieejamās balvas, kā arī savu reitingu. Līderu tabulas augšpusē ir redzams paziņojums, ka spēle joprojām notiek vai ka spēles rezultāti ir galīgi. Līdz brīdim, kad spēles rezultāti ir galīgi, jūsu pozīcija apbalvojumu sarakstā nozīmē tikai to, ka sacenšaties par balvu, bet šo balvu jūs varēsiet saņemt tikai tad, ja šo pozīciju saglabāsiet, līdz rezultāti ir galīgi.  
  
## Kādēļ ir jāiestata mans prombūtnes laiks?  
 Ja jūsu spēlē tiek lietotas fantāzijas komandas, citiem spēlētājiem ir jāzina, vai spēles perioda laikā jūs dosieties komandējumā, uz kādu konferenci vai atvaļinājumā, lai viņi varētu veikt izmaiņas savu komandu dalībnieku sarakstos.  Katrs komandas vadītājs, kas jūs ir iekļāvis savā komandā vai plānoja jūs pievienot savas komandas dalībnieku sarakstam uz nākamo spēles periodu, saņems paziņojumu par jūsu gaidāmo prombūtnes laiku.  
  
 Komandu vadītāji vēlas, lai jūs savu prombūtnes laika grafiku iesniedzat agri — tādējādi viņiem ir laiks veikt izmaiņas. Spēlētāju prombūtnes laika kopsavilkumi piektdienu un svētdienu rītos tiek sūtīti komandu vadītājiem, kuru komandās jūs esat iekļauts, vai kas ir veikuši izmaiņas savā komandas dalībnieku sarakstā, lai jūs iekļautu nākamajā spēles periodā. .  
  
## Kā izpildīt manu sākotnējo komplektēšanu?  
 Ja jūsu spēlē tiek lietotas fantāzijas komandas, sāciet komplektēšanas procesu un atlasiet kādu aktīvu spēli. Pēc tam jums tiek parādīta sporta tēmas lapa ar vairākām aktīvām pozīcijām. No katras pieejamās pozīcijas izvēlieties vienu spēlētāju un iesniedziet savu atlasi. Tas arī viss\! Tas ir tik vienkārši. Varat redzēt, ka jūsu vārds ir bloķēts — tas tiek darīts tādēļ, ka jums vienmēr ir jāspēlē pašam savā pozīcijā.  
  
## Kā veikt savas komandas dalībnieku saraksta izmaiņas?  
 Ja spēlējat tradicionālos fantāzijas sporta veidus, jūs, visticamāk, jau esat pieradis pie tirgošanās ar citiem spēlētājiem. Taču rīkā [!INCLUDE[pn_gamification](../gamification/includes/pn-gamification-md.md)] jūs savā komandas dalībnieku sarakstā izmaiņas veicat, atlasot jaunu spēlētāju no jebkuras pozīcijas. Par savas komandas dalībnieku saraksta mainīšanu netiek atskaitīti nekādi punkti. Lai izlīdzinātu spēles iespējas, mēs vairākām komandām ļaujam atlasīt tos pašus spēlētājus, izņemot pašam savā pozīcijā.  
  
 Nākamajam spēles periodam savas komandas dalībnieku saraksta izmaiņas varat veikt jebkurā laikā, bet šīm izmaiņām ir jābūt pabeigtām līdz svētdienas pusnaktij pēc UTC. Šī laika josla ir standartizēta, lai dažādās pasaules malās esošiem spēlētājiem būtu vienāds atsauces laiks darījumu pabeigšanai. Piemēram, ja atrodaties austrumu laika joslā, tad jums savi darījumi ir jāpabeidz par 4 vai 5 stundām agrāk \(pulksten 19 vai 20\), atkarībā no tā, vai jūsu laiks ir austrumu joslas vasaras laiks vai austrumu joslas standarta laiks.  
  
## Kur var redzēt KPI?  
 KPI tiek rādīti līderu tabulas apakšā. Dažām spēlēm punktu skaits ir norādīts par katru aktivitāti, bet citās spēlēs var tikt lietoti mērķi, kurus sasniedzot, jūs saņemat noteiktu punktu skaitu.  
  
 Daži KPI ir atkarīgi no noteiktām lietotāju lomām, un tādā gadījumā šie KPI uz jums attiecas tikai tad, ja esat piešķirts attiecīgajai lomai. Lomas tiek rādītas, kad peles kursoru virzāt pāri KPI nosaukumam. Daži KPI ir atkarīgi no spēles kvotām, un savu kvotu varat redzēt, kad peles kursoru virzāt pāri attiecīgajam KPI. Katrā spēles periodā jūs saņemat punktus, pamatojoties uz savu izpildi attiecīgajā spēles periodā.  
  
## Vai es kā komandas vadītājs varu redzēt visus spēlētājus, kas pelna punktus manas komandas kopējam rezultātam?  
 Jā. Ja jūsu spēlē tiek izmantotas fantāzijas komandas, noklikšķiniet uz **Komandas** \> **Spēlētāju statistika** \> **Komandas punkti**. Šādi tiek parādīti jūsu komandu dalībnieku saraksti pēc spēles perioda, kā arī katram spēlētājam piešķirtie punkti.  
  
## Vai varu redzēt, kas ir aktīvie spēlētāji citu komandās?  
 Jā. Noklikšķiniet uz **Komandas** \> **Spēlētāju statistika** un pēc tam atlasiet vienumu **Komandas punkti**. Šādi jums tiek parādītas visas komandas un to pašreizējie dalībnieku saraksti pēc spēlētāja pozīcijas.  
  
## Mans punktu skaits konkrētam periodam nav pareizs — ko darīt?  
 Pastāstiet to spēles vadītājam. Viņi var pārskatīt jūsu punktu kopsummas un veikt pielāgojumus, ja nepieciešams.  
  
## Mans profila attēls neizskatās labi — kā rediģēt šo fotoattēlu?  
 Dodieties uz savu profila lapu un noklikšķiniet uz profila fotoattēla. Ieteicams izmantot kvadrāta formas attēlu, kura lielums ir 150 x 150 pikseļi.  
  
## Ko darīt, ja aizmirstu paroli?  
 Dodieties uz savas organizācijas pierakstīšanās lapu pakalpojumam Dynamics 365 un pieprasiet jaunu paroli.  
  
## Kur saņemt papildinformāciju?  
 Apskatiet [Gamification palīdzības centru](http://go.microsoft.com/fwlink/?LinkId=829236). Uzziniet vairāk par savu kā spēlētāja un kā komandas vadītāja lomu, par to, ka darbojas punktu skaitīšana, kā komplektēt savu komandu un mainīt savu komandas dalībnieku sarakstu, kā arī par to, kā iesaistīties spēles diskusijās.  
  
## System_CAPS_seeAlso  
 [Increase productivity using the Gamification platform](http://msdn.microsoft.com/lv-lv/6a70c280-4e08-4382-bb53-af82d0bfa9fb)   
 [For admins](http://msdn.microsoft.com/lv-lv/9cbe15a2-8239-4601-8af2-50a92c28f81f)   
 [For players and fans](http://msdn.microsoft.com/lv-lv/4aa06e76-6c87-424e-9068-58e706ddd7f9)